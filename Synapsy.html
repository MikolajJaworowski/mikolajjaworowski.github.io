<!DOCTYPE html>
<html lang="pl">
  <head>
    <meta charset="UTF-8" />
    <title>Co nauczyciele powinni wiedzieć o mózgu</title>
    <link rel="stylesheet" href="style.css" />
  </head>
  <body>
    <header>
      <h2>Co nauczyciele powinni wiedzieć o mózgu</h2>
    </header>
    <div class="container">
        <div class="container">
            <nav>
              <a href="index.html">Główna</a>
              <a href="Budowa.html">Budowa</a>
              <a href="Hipokamp.html">Hipokamp</a>
              <a href="Neurony.html">Neurony</a>
              <a href="Mapy.html">Mapy</a>
              <a href="Neuroplastycznosc.html">Neuroplastyczność</a>
              <a href="Nauczyciel.html">Mózg - Nauczyciel</a>
              <a href="Synapsy.html">Synapsy</a>
            </nav>
      <article>
        <h4>Synapsy i siła połączeń nerwowych</h4>
        <p>
          Kiedy pierwszy raz zetknęłaś się z przysłowiową truskawką, w mózgu
          powstały połączenia miedzy odpowiednimi neuronami i zostały one
          zapamiętane. Informacje przekazane zostały dzięki synapsom, które
          uwalniają neuroprzekaźniki – chemiczne substancje pobudzające kolejną
          komórkę nerwową. Wyobraźmy sobie w dużym uproszczeniu, że kolejna
          komórka nerwowa otrzymuje informację „truskawka” i przekazuje do
          następnej impuls „smaczna”, ta z kolei angażuje kolejny neuron, który
          wysyła na zewnątrz sygnał „wydzielać soki żołądkowe” i do kolejnej
          komórki „złap truskawkę i włóż ja do buzi”… Oczywiście, tym, co
          musiało się wydarzyć wcześniej jest doświadczenie. Uczymy się bowiem
          przede wszystkim przez doświadczenie. Częste powtarzanie się
          określonego bodźca sprawia, że pewne połączenia wzmacniają się i
          reakcje następują szybciej.
        </p>
        <p>
          Informacje z komórek zmysłowych do mózgu przekazywane są za
          pośrednictwem około 2,5 miliona włókien. Mózg samodzielnie je
          przetwarza i „wywołuje” odpowiednie reakcje, które zachodzą w
          narządach efektorowych – w mięśniach i gruczołach, do których
          polecenia przekazywane są za pośrednictwem około 1,5 miliona włókien.
          Zjawiska te przebiegają w błyskawicznym tempie – mózg „przekształca
          wejście rzędu 100MB/s w wyjście rzędu 50 MB/s”.
        </p>
        <p>
          <i
            ><b
              >Połączenia nerwowe wzmacniają się dzięki wielokrotnemu
              powtarzaniu, utrwalaniu, kojarzeniu z różnymi kontekstami.
            </b></i
          >
        </p>
        <p>
          Powtarzanie czynności, ćwiczenie prowadzi do doskonałości. I wymaga
          coraz mniejszej wiedzy. Każdy, kto uczył się prowadzić samochód,
          pamięta jak na początku każdy ruch wymagał przypomnienia sobie pewnych
          informacji, jednak z czasem ruchy coraz bardziej automatyzowały się i
          po pewnym czasie kierowca działa w sposób nawykowy: wiedza
          przekształciła się w umiejętność. I w dużym stopniu uległa
          zapomnieniu.
        </p>
        <p>
          Jednak najczęściej, zwłaszcza w młodszym wieku uczymy się umiejętności
          bez wiedzy. Proszę sobie wyobrazić, że próbujemy wyjaśnić niemowlęciu,
          w jaki sposób ma chodzić, albo kilkulatkowi – jak ma zawiązać
          sznurowadło. Uczenie się umiejętności nie wymaga zaangażowania wiedzy.
          Do kształcenia umiejętności potrzebna jest zdolność naśladowania,
          naturalna chęć próbowania, doświadczania, eksperymentowania.
        </p>
        <p>
          Dostarczając dzieciom doświadczeń, które sprzyjać będą nabywaniu
          umiejętności warto uwzględnić fakt, że dziecko przetwarza bodźce
          wieloma zmysłami. Nauczanie pisania i czytania, liczenia i rachowania
          przebiega lepiej, jeśli towarzyszy temu obraz, dotyk, ruch, dźwięki.
        </p>
        <p>
          <i><b> Nie wszystko, co wiemy – umiemy. </b></i>
        </p>
        <p>
          <i><b> Umiejętności nie zawsze wymagają wiedzy</b></i>
        </p>
      </article>
    </div>
  </body>
</html>
