<!DOCTYPE html>
<html lang="pl">
  <head>
    <meta charset="UTF-8" />
    <title>Co nauczyciele powinni wiedzieć o mózgu</title>
    <link rel="stylesheet" href="style.css" />
  </head>
  <body>
    <header>
      <h2>Co nauczyciele powinni wiedzieć o mózgu</h2>
    </header>
    <div class="container">
      <nav>
        <a href="index.html">Główna</a>
        <a href="Budowa.html">Budowa</a>
        <a href="Hipokamp.html">Hipokamp</a>
        <a href="Neurony.html">Neurony</a>
        <a href="Mapy.html">Mapy</a>
        <a href="Neuroplastycznosc.html">Neuroplastyczność</a>
        <a href="Nauczyciel.html">Mózg - Nauczyciel</a>
        <a href="Synapsy.html">Synapsy</a>
      </nav>
      <article>
        <h4>Neurony, reprezentacje, kategorie i reguły</h4>
        <p>
          Przetwarzanie informacji i uczenie się umiejętności odbywa się dzięki
          neuronom. Komórki zmysłowe znajdujące się na powierzchni naszego
          ciała, i w narządach zmysłów (oko, ucho, nos, usta) przetwarzają
          docierające bodźce i w postaci impulsów przekazują je do komórek
          nerwowych w mózgu. Sposób jest bardzo prosty, w uproszczeniu można
          ująć jako zerojedynkowy: jest impuls (1) lub go nie ma (0).
          Poszczególne impulsy pozwalają nam odbierać kolory, smaki, dźwięki,
          choć same one nie istnieją w mózgu – nie ma w nim smaku słodkiej
          truskawki, ani jej czerwieni, nie ma zapachu truskawki. Są jedynie
          informacje – reprezentacje. Rozpoznajemy truskawkę dzięki temu, że już
          kiedyś mieliśmy z nią do czynienia. Dzięki reprezentacji –
          „wewnętrznej kopii określonych cech charakterystycznych i struktur
          otoczenia” nie tylko rozpoznajemy jeden konkretny owoc, lecz również
          każdą inną truskawkę. Zawdzięczamy to neuronom kategorii. Pozwalają
          one wyobrazić sobie przedmiot lub obiekt bez konkretu i operować
          pojęciami. Neurony kategorii wyodrębniają ogólne i istotne
          właściwości: rozpoznajemy literę zapisaną różnym charakterem pisma
          dzięki pewnym cechom wspólnym. Zapamiętujemy ogólne cechy kategorii
          „ludzka twarz” – mózg odfiltrowuje z wielu przykładów cechy ogólne i
          powtarzające się.
        </p>
        <p>
          Ponadto nasz mózg tworzy zasady: „czerwone truskawki są smaczne”. Na
          widok, a nawet na myśl o soczystej, czerwonej nagrzanej słońcem i
          pachnącej truskawce żołądek zacznie wydzielać soki i „pocieknie nam
          ślinka”. Taka zasada i wiele innych przechowywanych jest w
          wyspecjalizowanych neuronach reguł. W ten sam sposób zbierane i
          zapisywane są również abstrakcyjne reguły. Łatwo zaobserwować
          powstawanie neuronów reguł u dzieci uczących się mówić. Jeśli
          zastanowimy się, dlaczego dziecko popełnia niektóre błędy, np. „Lubię
          tego piesa”, to powinniśmy dojść do logicznego wniosku: w mózgu
          dziecka powstała reguła: lubię kota, tygrysa, słonia, ptaszka... więc
          per analogia „piesa”.
        </p>
        <p>
          Do niedawna uważano, że w korze mózgowej nie powstają nowe neurony,
          ich liczba prawdopodobnie z wiekiem maleje o ok. 10%. Liczba neuronów
          u osób dorosłych „wynosi 19,3 miliarda u kobiet i 22,8 miliarda u
          mężczyzn”. Nie świadczy to o lepszych predyspozycjach mężczyzn - mózgi
          kobiet są wydajniejsze od mózgów mężczyzn, ponieważ tym, co decyduje o
          uczeniu się i myśleniu, jest siła połączeń nerwowych.
        </p>
        <p>
          <b
            ><i>
              Uczenie się przebiega w korze mózgowej dzięki aktywności neuronów
              i wzmacnianiu połączeń między nimi.
            </i></b
          >
        </p>
        <p>
          <b
            ><i>
              Mózg wyodrębnia cechy ogólne przedmiotów, obiektów i zjawisk w
              neuronach kategorii i reguł.
            </i></b
          >
        </p>
        <p>
          Mózg nie chłonie jak gąbka, trafniejszym porównaniem wydaje się sito:
          trwale zapamiętywane jest to, co buduje więcej połączeń między
          neuronami. Informacje, fakty, zdarzenia i miejsca przechowywane są w
          pamięci nie pojedynczo, a w związkach z innymi. Czym więcej połączeń
          neuronalnych - im więcej skojarzeń, konfiguracji, kontekstów – tym
          lepsze zapamiętywanie. Połączone ze sobą informacje tworzą coś w
          rodzaju zlepków, które przez nasze wewnętrzne sito nie wyciekają, lecz
          na nim pozostają. Nasz mózg nie jest bowiem przechowalnią danych.
          Można go porównać z niezwykle wydajnym komputerem, który analizuje,
          przetwarza i poszukuje prawidłowości. i najwięcej pracy mózgu
          przebiega w nim samym – we wnętrzu, niezależnie od zewnętrznych
          bodźców.
        </p>
      </article>
    </div>
  </body>
</html>
